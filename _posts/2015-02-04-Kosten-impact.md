---
layout: post
title: 'Kosten van vermogensbeheer, impact op rendement'
---

Sinds 1994 is het rendement op wereldwijde aandelen [MSCI World Index](https://www.msci.com/resources/factsheets/index_fact_sheet/msci-world-index.pdf) 7% per jaar.
Dit cijfer is bruto, er wordt geen rekening gehouden met inflatie, belasting en .... kosten.

#### inflatie en belasting

* De gemiddelde inflatie in Nederland bedroeg ongeveer [2% per jaar](http://statline.cbs.nl/Statweb/publication/?DM=SLNL&PA=70936NED&D1=0&D2=415,428,441,454,467,480,493,506,519,532,545,558,571,584,597,610,623,636,649,662,675,l&HDR=T&STB=G1&VW=T)
* De vermogensbelasting in Nederland bedraagt 1.2% per jaar

Het netto rendement voor kosten op wereldwijde aandelen sinds 1994 is zo nog (maar) 3.8%.

#### kosten 

Als de boodschap van hierboven wat tegenviel, er is weinig aan te doen. Op lange termijn zijn aandelen gelukkig inflatiebestendig en belastingen zijn nou eenmaal een [zekerheid](http://freakonomics.com/2011/02/17/quotes-uncovered-death-and-taxes/). Het goede nieuws is dat je wel iets kunt doen aan de kosten van beleggen.

* De kosten van een beleggingsfonds of ETF/Tracker varieren van 0.17% tot meer dan 1.50%
* De kosten van een vermogensbeheerder varieren van 0.56% tot meer dan 2%

Een gemiddelde vermogensbeheerder rekent 1% en gebruikt producten met kosten van 0.5%. Het netto rendement na kosten op wereldwijde aandelen sinds 1994 bedraagt nu nog maar 2.3% (3.8% - 1.5%)!
Anders gezegd bedragen de kosten maar liefst 30% van het [reële rendement](http://www.economielokaal.nl/reele-rente-reele-rendement/), het rendement na inflatie.

Door zelf te beleggen in goede en goedkope [ETFs](http://www.morningstar.nl/nl/etf/snapshot/snapshot.aspx?id=0P0000G5T2&tab=5) bedragen de jaarlijkse kosten slechts 0.17% per jaar. Dat is bijna 9x goedkoper!
Het netto rendement na kosten op wereldwijde aandelen sinds 1994 is zo (toch nog) 3.63%.

#### vergelijking met sparen

Sinds 1994 is het bruto rendement op een [spaarrekening](http://sdw.ecb.europa.eu/quickview.do?SERIES_KEY=143.FM.M.U2.EUR.RT.MM.EURIBOR3MD_.HSTA) ongeveer 3% per jaar. 
Na inflatie en belasting resteert met sparen dus rendement van -0.2% (negatief dus). Niet echt een [sneltrein](https://www.google.nl/search?q=sneltreinsparen&oq=sneltreinsparen).


#### impact op lange termijn rendement

In de tabel hieronder staat de waardeontwikkeling van een belegging van EUR 50.000 voor na 5,10,15 en 20 jaar.<br>
De rendementen in in de kolommen zijn het netto reële rendement zonder kosten (3.8%), het rendement bij zelf-beleggen (3.63%) en het rendement bij gebruik van vermogensbeheer (2.3%).<br>
Na 20 jaar is het verschil tussen zelf-beleggen en laten beheren zo'n 23.000.

||3.80%|3.63%|2.30%|
|5 jaar|60,250|59,758|56,021|
|10 jaar|72,601|71,421|62,766|
|15 jaar|87,484|85,360|70,324|
|20 jaar|105,419|102,019|78,792|

#### conclusies

- Het geannualiseerde reële rendement op wereldwijde aandelen sinds 1994 is 5%
- Na 1.2% vermogensbelasting is dit 3.8%
- Door de kosten van beleggen te minimaliseren wordt het rendement vergroot
- De kosten van vermogensbeheer bedragen gemiddeld 1.5%
- De kosten van zelf-beleggen zijn veel lager: 0.17% (9x-10x goedkoper dan laten beheren)
- Het verschil tussen vermogensbeheer en zelf-beleggen levert 1.3% extra rendement per jaar op
- Sparen levert na inflatie en belasting al 20 jaar niets op (obligaties kom ik op terug)
- 

#### Update 16 februari 2016

[Deze vermogensbeheerder](https://www.care-is.nl/vermogensbeheer/kosten) is uitgeroepen tot 'beste vermogensbeheerder'. Hun kosten? Per jaar 0.8% excl BTW, dus 1% inclusief. Niet echt goedkoop voor 'de beste'... 



